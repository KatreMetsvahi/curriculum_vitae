{
  "intro": "Olen ametilt front-end arendaja, kuid ei karda ka nina back-endi või disaini maailma pista. Minu soov on luua kvaliteetseid lahendusi, mis vastavad ka kliendi vajadustele, mitte ainult tahtele. Otsin oma kohta kollektiivis, kus sprindi lõpetamine on auasi ja igast code review'st võib midagi kõrva taha panna. Minu unistuste tiimis võetakse otsuseid vastu ühiselt ning ka raskused ületatakse üheskoos. Oskan oma probleemidele ise lahendust otsida, kuid tean ka, millal on õige aeg kolleegilt abi küsida.",
  "passion": "Minule eriti südamelähedased teemad on kasutajakogemus (UX) ja ligipääsetavus (accessibility). Nendel aladel koolitan end pidevalt ning käin ka samateemalistel konverentsidel. Üks parimaid koolituskogemusi hiljuti oli selline, kus pime inimene demonstreeris, kuidas tema veebi kasutab, ning jagas ka näpunäiteid, mida paremini teha. Minu unistuste veebileht olekski selline, mida igaüks saaks kasutada, ilma selleks eelnevat juhendamist vajamata.",
  "hobbies": "Vaba aega sisustan ma lugemise, käsitöö ning oma suure taimekollektsiooni eest hoolitsemisega: eriti uhke olen ma oma sidrunipuu üle. Samuti hindan ma trenni tegemist: käin sulgpalli- ja enesekaitse trennides ning üks õige hommik algab ka alati joogasessiooniga."
}