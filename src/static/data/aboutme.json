{
  "intro": "Olen ametilt front-end arendaja, kuid ei karda ka nina back-endi või disaini maailma pista. Otsin oma kohta kollektiivis, kus sprindi lõpetamine on auasi ja igast code review'st võib midagi kõrva taha panna. Soovin töötada tiimis, kus otsuseid võetakse vastu ühiselt ning ka raskused ületatakse üheskoos. Oskan oma probleemidele ise lahendust otsida, kuid tean ka, millal on õige aeg kolleegilt abi küsida.",
  "passion1": "Minu südameasjaks on kasutajakogemus (UX) ja ligipääsetavus (accessibility). Harin end sellel alal pidevalt ning käin ka konverentsidel teadmisi täiendamas. Üks parimaid koolituskogemusi oli just hiljuti, kus pime inimene demonstreeris veebi kasutamist, ning jagas ka näpunäiteid, mida paremini teha.",
  "passion2": "Minu unistuste veebileht on selline, mida igaüks saab kasutada, ilma selleks eelnevat juhendamist vajamata.",
  "hobbies": "Vaba aega sisustan ma lugemise, käsitöö ning oma suure taimekollektsiooni eest hoolitsemisega: eriti uhke olen ma oma sidrunipuu üle. Samuti on minu jaoks kõrges hinnas trenn — käin sulgpalli- ja enesekaitse trennides — ning üks õige hommik algab ikka alati joogasessiooniga."
}